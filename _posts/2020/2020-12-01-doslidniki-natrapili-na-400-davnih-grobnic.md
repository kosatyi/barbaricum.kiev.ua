---
title: Дослідники натрапили на 400 давніх гробниць
description: Неподалік іспанського міста Сарагоса археологи розкопали тисячолітнє ісламське кладовище та виявили понад 400 давніх гробниць.
image:
    path: https://i.imgur.com/wihZzG9.jpg
cover:
    path: https://i.imgur.com/wihZzG9.jpg
---

Неподалік іспанського міста Сарагоса археологи розкопали тисячолітнє ісламське кладовище та виявили понад 400 давніх гробниць.

Частково на знахідку натрапили ще 10 років тому, утім, розкопки організували нещодавно. Раніше вважали, що гробниці належали жертвам епідемії холери, що сталася близько 200 років тому. Згодом археологи звернули увагу,
що всі тіла були звернені головами до Мекки. Це і стало ключем до розгадки таємниці, повідомляє [CNN](https://edition.cnn.com/travel/article/necropolis-muslim-intl-scli-scn/index.html).

Відомо, що війська арабів і берберів, прозвані маврами, вторглися на Піренейській півострів та захопили його 711 року. З того часу там існували як християнські, так і мусульманські держави. Останні утримували більшість територій півострова до 1492 року. Тоді християни відвоювали їх під час реконкісти.

За словами вчених, знахідка доводить, що в Таусте існувало велике ісламське поселення майже із самого початку присутності мусульман в Іспанії.

> Археологи виявили масове пізньосередньовічне поховання 20 чоловік у місті Віанен, Нідерланди. Помітили його, наглядаючи за будівництвом нового міського каналу.
> Усі останки належали чоловікам віком 15-30 років. Учені розповідають, що могильник розташований за стінами знищеного пожежею 1696 року міського замку Батештайн, на місці замкових стаєнь. Оскільки людей ховали одночасно, складали штабелями в одному місці, вони могли померти від чуми, холери чи загинути в бою.