---
title: На будівництві каналу знайшли масове середньовічне поховання
description: Археологи виявили масове пізньосередньовічне поховання 20 чоловік у місті Віанен, Нідерланди. Помітили його, наглядаючи за будівництвом нового міського каналу.
image:
    path: https://i.imgur.com/lbaoCz7.jpg
cover:
    path: https://i.imgur.com/lbaoCz7.jpg
---

Археологи виявили масове пізньосередньовічне поховання 20 чоловік у місті Віанен, Нідерланди. Помітили його, наглядаючи за будівництвом нового міського каналу.

Усі останки належали чоловікам віком 15-30 років. Поруч із ними не знайшли жодних особистих речей, лише іржаві цвяхи, що вказувало на можливе поховання в дерев'яних трунах. Через відсутність предметів, точний вік знахідки поки не встановили, 
повідомляє [The History Blog](http://www.thehistoryblog.com/archives/60138).

Учені розповідають, що могильник розташований за стінами знищеного пожежею 1696 року міського замку Батештайн, на місці замкових стаєнь. Оскільки людей ховали одночасно, складали штабелями в одному місці, вони могли померти від чуми, холери чи загинути в бою.

Останнє припущення вказує на можливі 1480-ті роки. Тоді в Голландії тривала громадянська війна між дворянами та буржуазією, відома як боротьба "тріски" та "гачків". Утім, бої неподалік замку відбувалися і під час повстання голландців проти іспанських Габсбургів. 1567 року місто захопила іспанська армія.

Розкопки поховання тривають. Археологи сподіваються знайти більше останків і пролити світло на час й обставини загибелі людей.

> Нещодавно в британському Шеффілді на місці торгового центру розкопали руїни середньовічного замку. Встановили, що його почали будувати 1270 року. У 1570 - 1584 роках королева Шотландії Марія Стюарт відбувала в ньому ув'язнення.
> Під час громадянської війни у XVII ст. замок належав прихильникам монархії. У тій війні переміг парламент. 1646-го замок наказали зруйнувати. Археологи знайшли на місці замку взуття, ножі, монети, гарматні ядра і розп'яття.

