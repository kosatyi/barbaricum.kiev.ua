---
title: Жуйка з кам’яного віку - вчені отримали ДНК жінки віком 6 тисяч років
description: Це обличчя жінки, яка жила 6 тисяч років тому у Скандинавії. Завдяки слідам зубів, які вона лишила у древній "жувальній гумці", науковці змогли отримати ДНК для розшифрування її генетичного коду.
image:
    path: https://i.imgur.com/1fyM2zp.jpg
cover: 
    path: https://i.imgur.com/1fyM2zp.jpg
---

Це обличчя жінки, яка жила 6 тисяч років тому у Скандинавії.

Завдяки слідам зубів, які вона лишила у древній "жувальній гумці", науковці змогли отримати ДНК для розшифрування її генетичного коду.

Це перший раз, коли цілий стародавній геном людини дістали із будь-чого, крім людської кістки, заявили дослідники.

- Як коти завоювали стародавній світ
- Неандертальці могли вимерти через великі очі. Але чому?
- Коти такі ж розумні, як і собаки - вчені

Ймовірно, жінка мала темну шкіру, темно-каштанове волосся та блакитні очі.

Доктор Ханнес Шредер з Копенгагенського університету заявив, що "жувальна гумка" - насправді дьоготь з дерева - є дуже цінним джерелом древньої ДНК, особливо для періодів часу, з яких у нас немає людських решток.

"Дивовижно отримати повний геном стародавньої людини з чогось іншого, крім кісток", - сказав він.

### Що ми знаємо про неї?

Весь генетичний код жінки чи геном розшифровували та використовували для розробки моделі, як вона могла виглядати.

Вона була генетично ближчою до мисливців-збирачів з материкової Європи, ніж до тих, хто в той час жив у центральній Скандинавії. І, як і мешканці Західної Європи, мала темну шкіру, темно-каштанове волосся та блакитні очі.

Вона, швидше за все, походила з популяції переселенців, які переселилися із Західної Європи після відступу льодовиків.

### Як вона жила?

Інші сліди ДНК дали підказки до життя в Сільтгольмі на Лолланді, острові Данії в Балтійському морі.

ДНК-слідки лісового горіха та качки також були знайдені, що вказує на ці види як частину раціону того часу.

"Це найбільший об'єкт кам'яного віку в Данії. Археологічні знахідки дозволяють припустити, що люди, які займали цю ділянку, активно використовували дикі ресурси у часи неоліту. Це період, коли землеробство та одомашнені тварини вперше з'явились в південній Скандинавії", - сказав Теїс Дженсен з Копенгагенського університету.

Також дослідники вилучили ДНК з мікробів, які збереглись у "жувальній гумці". Вони виявили збудників, які викликають інфекційний мононуклеоз та пневмонію, а також багато інших вірусів і бактерій, які природним чином присутні в роті, але не викликають захворювання.

{% include image.html src='https://i.imgur.com/eHG8RZh.jpg' %}

### Звідки взялася ДНК?

ДНК застрягла в чорно-коричневій грудці березової смоли, отриманої нагріванням березової кори, яку в той час використовували для склеювання кам'яних інструментів.

Наявність зубних слідів свідчить про те, що речовину пережовували, можливо, щоб зробити її м'якшою, або, можливо, полегшити зубний біль чи інші недуги.

### Що дає ця інформація?

Дослідники зазначають, що збережена таким чином інформація дає короткий зріз життя людей, надаючи інформацію про предків, засоби існування та здоров'я.

ДНК, що виділяється з жувальної гумки, також дає уявлення про те, як еволюціонували патогени людини протягом багатьох років.

"Вміти відновити ці типи стародавніх геномів збудника з подібного матеріалу є дуже захоплюючим, тому що ми можемо вивчити, як вони розвивалися та чим вони відрізняються від штамів, які є сьогодні", - сказав доктор Шредер BBC.

"І це говорить нам щось про те, як вони поширилися і як вони розвивалися".

Дослідження опубліковане в журналі Nature Communications.
