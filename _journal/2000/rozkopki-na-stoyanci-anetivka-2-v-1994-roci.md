---
title: Розкопки стоянки Анетівка-13 в 1994 році
date: 2000-03-08
journal:
    header: Главенчук А.В.
    content: Одеський державний університет ім. І.І. Мечнікова
---

В 1994 році були продовжені дослідження пізньопалеолітичного поселення Анетівка-2 [Станко 1989]. Роботи 1994 р. велись 
на ділянці ЕІ/13-22, яка являє собою продовження розкопу 1992/93 рр. (ЕП/13-22) в його північно-східній частині. 
В попередні роки тут були зняті чорнозем “А” і “Б”, горизонти 0 і 1 культурного шару, в яких виявлено 61219 крем’яних 
виробів (25243 екз. із промивки включно), 13 виробів з інших пород каменю (пісковик, кварцит). Попередній аналіз дозволяє 
говорити про те, що дана ділянка являє собою центр по обробці кременю і виготовленню мисливського озброєння. В минулому 
сезоні було досліджено 3 мікрогоризонти культурного шару (120 м2), потужністю 0,22 м, де було зібрано 84535 крем’яних 
виробів (70713 екз. із промивки включно), 17 виробів з інших пород каменю (граніт, пісковик, кварцит), 3 вироби з кістки (вістря).

Крем’яні знахідки з усіх 3-х мікрогоризонтів типологічно не відрізняються від основної колекції Анетівки-2 
[Станко, Григорьева, Швайко 1989]. Крем’яний інвентар представлений такими основними групами виробів : оббиті гальки (21), 
нуклеуси (286); сколи : відщепи (8715), пластини (1387), мікропластини (1474), сколи оновлення нуклеусів (222); відходи 
виробництва : осколки (874), різцеві сколи (43). Серед виробів з вторинною обробкою : скребки (70), скобелі (29), різці 
(128), вістря (75), микровістря (71), сагайдакські вістря (15), пластини з ретушшю (50), пластини зі скошеним кінцем 
(17), мікропластини зі скошеним кінцем (10), мікропластини з ретушшю (294), осколки та відщепи з ретушшю (48), осколки 
та відщепи з підтескою (12), пластини з підтескою (4), мікропластини з підтескою (8), відщепи з виємками утилізації (6), 
пластини з виємками утилізації (10), мікропластина з виємкою утилізації (1), оригінальні вироби (4), комбіновані 
знаряддя (16) : скребки-різці, скребки-скобелі, скребки-вістря, різці-вістря, скобелі-вістря. В колекції вироби з інших 
матеріалів : наковальня з граніто-гнейсу, різець та скребло з пісковику, 3 костяних вістря. Крем’яні знахідки залягали 
в культурному шарі, змішані з дрібними фрагментами фауни, є поодинокі знахідки обпалених кісток. По усій ділянці 
зустрінуті шматочки вохри. В 3-му горизонті зняття виявлено уламок кістки, забарвлений вохрою.

![Рис. 1. Крем’яний інвентар поселення Анетівка-2.](https://i.imgur.com/kbYHOaO.gif)

Методика розкопок Анетівки-2 включає в себе також і промивку культурного шару [Станко 1994], що дозволяє уникнути втрат 
археологічного матеріалу і відновити всі ланки ланцюжка виробничого процесу. 

Грунт промивався поквадратно. Промивкою грунта 3-х мікрогоризонтів ділянки ЕІ/13-22 знайдено 70713 кременів, в т.ч. нуклеуси (3), 
сколи : відщепи та пластини (13433, в т.ч. 5525 мікропластин), сколи оновлення нуклеусів (50), відходи виробництва : осколки, 
лусочки, мікролусочки, різцеві сколи (56372), вироби з вторинною обробкою (665) : вістря, скребки, різці, скребок-вістря, 
пластини з притупляючою ретушшю, пластини з загострюючою ретушшю, осколки та відщепи з ретушшю, вироби з ретушшю і виємками 
утилізації, мікроінвентар. Найбільш масово в промивці представлені відходи обробки кременю : осколки, лусочки, мікролусочки, 
різцеві сколи, що складають 79,7% від загальної кількості кременю промивки. В колекції мікроінвентаря, зібраній за матеріалами 
промивки : мікропластини з притупляючою ретушшю, мікропластини з загострюючою ретушшю, мікропластини зі скошеним кінцем, 
мікропластини з ретушшю і виямками утилізації, мікровістря, вістря мікрограветського типу, мікровістря сагайдакського типу, 
мікровістря без вторинної обробки (з ретушшю утилізації). Осібно можна виділити скребкові лусочки (109), що являють собою 
типологічно дрібні відщепи і часто використовувались як заготовки для сагайдакських вістрів.
