---
title: Археологія
description: Археологія України, під якою ми маємо на увазі дослідження й осмислення старожитностей у межах сучасних кордонів нашої країни, виникла і розвивалася тривалий час як складова російської, формування якої певною мірою дублювало ритми розвитку західноєвропейської археології, хоча й мало свої особливості.
redirect_from:
- /p/archaeology.html
---

<section class="page-section">
    <div class="page-layout">
        <div class="row">
            <div class="col">
                <h3>Походження назви</h3>
                <p>Термін «археологія» з'явився в Греції (4 ст. до н. е.) в розумінні науки про стародавність.</p>
                <p>У середньовічній Європі археологія майже не розвивалася. В епоху Відродження (15-16 століття.)
                    розвиток археології пожвавився в зв'язку з вивченням пам'яток античного мистецтва. Новий поштовх
                    археологічним дослідженням у Західній Європі дали успішні розкопки Помпеї у 18 столітті. У середині
                    19 століття почали вивчати пам'ятки палеоліту.</p>
                <p>У 20-х роках 20 століття. великі археологічні дослідження здійснені в Азії — в Дворіччі (розкопки
                    Ура) та Індії (розкопки в долині Інду), які дали можливість висвітлити характер шумерської та
                    індської цивілізацій (4-е тис. до н. е.).</p>
                <p>В Україні ще в епоху Київської Русі приділялась увага археологічним пам'яткам. Літописці (Никон
                    Печерський) у своїх працях посилалися на давні городища й кургани. Одними з перших археологічних
                    розкопок в Україні можна вважати розкопки Десятинної церкви в Києві (зруйнована татаро-монголами
                    1240), що були здійснені Петром Могилою в 30-х роках 17 ст. з метою будівництва на її місці нової
                    церкви під тією ж назвою. Колекції Палаті зброї і їх опис 17 ст. свідчать про зародження в
                    Російській імперії вже в той час інтересу до древностей, в першу чергу до зброї та предметів
                    декоративного мистецтва. На початку 18 ст. Петро І, створюючи музеї в Росії, звернув увагу на
                    потребу збирання і археологічних матеріалів. У 1739 В. М. Татішев видав одну з перших у світі
                    інструкцій для археологічних розкопок. Великого значення надавав вивченню археологічних пам'яток М.
                    В. Ломоносов, використовуючи їх у своїх історичних працях. Т. Г. Шевченко називав археологію
                    «матір'ю історії»</p>
                <blockquote>Я люблю археологію—цю таємничу праматір історії. Запис у «Щоденнику», Т. Г. Шевченко. </blockquote>
                <p>Початок спеціальних археологічних досліджень припадає на другу половину 18 і початок 19 ст., коли до
                    складу Російської імперії були включені райони Північного Причорномор'я, зокрема південь України,
                    багаті на античні та скіфські пам'ятки.</p>
                <p>У 1763 поблизу сучасного Кіровограда був розкопаний великий скіфський курган, а в кінці 18 ст.
                    розпочалися дослідження залишків стародавніх грецьких міст і курганів у Криму. В 1830 був розкопаний
                    великий «царський» скіфський курган Куль-Оба біля Керчі.</p>
            </div>
        </div>
    </div>
</section>

<section class="page-section">
    <div class="page-layout">
        <div class="row">
            <div class="col">
                <h3>Музейництво</h3>
                <p>З розгортанням археологічних досліджень була зв'язана організація в Україні ряду музеїв —
                    Миколаївського (1806), Феодосійського (1811), Одеського (1825), Керченського (1826) та Одеського
                    товариства історії і старожитностей (1839). Згодом такі товариства виникли в Петербурзі (Російське
                    археологічне товариство, 1846), в Москві (Московське археологічне товариство, 1864) і в
                    Прибалтиці.</p>
                <p>На початку 19 ст. почалося вивчення слов'янських пам'яток та древньоруських міст. Найвизначнішими з
                    них були Десятинна церква і Золоті Ворота в Києві, розкопані в 1824 і 1832—33 рр., та підмосковні
                    слов'янські кургани, перші розкопки яких були проведені 1838. Широкі археологічні дослідження в
                    серед 19 ст. привели до утворення в 1859 першої державної археологічної установи — Археологічної
                    комісії, на яку було покладено керівництво археологічними дослідженнями в Росії. В 1873 був
                    створений Московський історичний музей, який, поряд з Ермітажем, став найбільшим центром зберігання
                    археологічних колекцій. У 1899 був організований Київський історичний музей.</p>

                <p>У 1871 була відкрита Гінцівська палеолітична стоянка на Полтавщині (перша з виявлених в межах
                    тодішньої Російської імперії), а потім і такі відомі палеолітичні стоянки, як Карачарівська на ріці
                    Ока (1877), Костенки І на Дону (1879), Вовчий Грот у Криму (1880), Кирилівська в Києві (1893—1903),
                    Мізинська на Десні (1908—1916) та ін. В галузі вивчення неоліту заслуговують на увагу дослідження на
                    Ладозі і 878—82, на Дніпрі, в околицях Києва (1867—1888) та відкриття і дослідження комплексу
                    наскельних зображень на Кам'яній Могилі поблизу Мелітополя (1880), частина яких належить до
                    неолітичного часу. </p>
                <p>Значними були дослідження пам'яток ранньоземлеробської трипільської культури в
                    Україні, відкритої в кін. 19 ст. На початку 20 ст. були здійснені широкі розкопки курганів епохи
                    міді-бронзи на Лівобережжі України, на основі яких В. О. Городцов створив першу періодизацію цієї
                    епохи (ямна, катакомбна і зрубна культури). Визначною пам'яткою нього часу був також розкопаний 1897
                    відомий Майкопський курган. Як і раніше, продовжувалися дослідження великих і багатих скіфських
                    курганів на півдні України і на північному Кавказі, найзначнішими з яких були Чортомлицький курган
                    (1863) і Солоха (1912) на Нижньому Дніпрі та Велика Близниця (1864) на Тамані. Найвизначнішими
                    пам'ятками лісостепових племен скіфського часу, дослідженими в дореволюційний час, були великі групи
                    курганів у районі Сміли на Черкащині, Оксютинські поблизу Ромен, «Часті кургани» на Дону, поблизу
                    Воронежа, а також городища — Нільське на Полтавщині, Пастирське і Мотронинське на Черкащині. </p>
                <p>Великих масштабів набрало дослідження пам'яток античних міст північного Причорномор'я — Ольвії,
                    Пантікапея, Херсонеса, Тіри та ін. В кін. 19 та на початку 20 ст. були здійснені розкопки Зарубинецького та
                    Черняхівського могильників культури «полів поховань» на Київщині, слов'янських курганів поблизу
                    Новгорода, слов'янського городища в Ромнах на ріці Сула, Гніздовського могильника поблизу
                    Смоленська, Чорної Могили в Чернігові і курганів сіверян на Лівобережжі України. В кін. 19 ст. О. А.
                    Спицин здійснив першу спробу висвітлення проблеми розселення древньоруських племен на основі
                    археологічних (курганних) матеріалів. Древньоруські пам'ятки досліджувалися в Києві (Киселівка —
                    1894—98, Десятинна церква — 1907—14), селі Білогородка поблизу Києва (1909—1910), на Княжій Горі
                    поблизу Канева (1891—1893) та в інших місцях. В кінці 19 та на початку 20 ст. значні археологічні
                    дослідження провадились також в Середній Азії (елліністичні міста, стародавній Самарканд) та
                    Закавказзі (розкопки середньовічної столиці Вірменії Ані).</p>
                <p>Значне місце в розвитку дореволюційної археології займали дослідження в Україні. Про це свідчить,
                    зокрема, той важливий факт, що результатам їх вивчення була присвячена робота шести (з 15)
                    Всеросійських археологічних з'їздів. Археологія в дореволюційній Росії, в тому числі й в Україні,
                    була дворянсько-буржуазною наукою і переслідувала цілком виразні класові цілі. Вона зовсім не
                    займалася питаннями історії безпосередніх виробників, приділяючи основну увагу добуванню найбільш
                    коштовних та ефектних старожитностей, що зосереджувались в імператорських музеях та в приватних
                    колекціях. </p>
                <p>Значною перешкодою розвиткові археології в дореволюційний час була приватна власність на
                    землю та археологічні пам'ятки, що знаходилися в ній. Для їх дослідження потрібні були не лише
                    кошти, але й дозвіл власника землі.</p>
            </div>
        </div>
    </div>
</section>


<section class="page-section">
    <div class="page-layout">
        <div class="row">
            <div class="col">
                <h3>Методи археології</h3>
                <p>Археологія вивчає історію суспільства за матеріальними останками життя і діяльності людей — матеріальним пам'ятникам. Послідовність робіт полягає в попередньому аналізі місцевості, розкопках, класифікації, датуванню й інтерпретації знахідок.</p>
                <p>З 1958 використовується метод радіовуглецевого датування для визначення віку археологічних шарів і знахідок.</p>
                <p>Методики і методи досліджень, етапи:</p>
                <ul>
                    <li>
                        польові дослідження-спостереження за станом ґрунту і залишків та детальної фіксації усіх об'єктів у просторі(на план) стосовно умовного репера та один одного, а також за глибиною залягання.
                        <ul>
                            <li>розкопки-надзвичайно відповідальний процес, адже у їх процесі знищується пам'ятка.</li>
                        </ul>
                    </li>
                    <li>культурно-хронологічна атрибуція (лабораторно-комеральна робота) — дослідження, датування. Пам'ятка долучається до якоїсь археологічної культури чи хронологічної групи, використовуючи, в тому числі, методи археометрії.</li>
                    <li>історичні реконструкції — інтерпретаційний етап.</li>
                </ul>
            </div>
        </div>
    </div>
</section>
